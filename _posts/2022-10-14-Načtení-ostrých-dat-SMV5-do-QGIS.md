Postup ukazuje, jak jednoduše nahrát data Státní mapy vektorové SM5V do QGIS v kartografické vizualizaci (tedy v symbolech a značkách), které používá ČÚZK – Český úřad zeměměřičský a katastrální. Pro SM5V není kartografická vizualizace přímo k dispozici, proto jsem ji pro Vás vytvořil. Nejjednodušší způsob, jak ji zprovoznit je využít mapového projektu jako šablony. 
1.	Šablonu pro projekt si stáhněte na tomto odkazu [template.qgs](https://mendelu.sharepoint.com/sites/GISZahradnickFakulta/Sdilene). Soubor zkopírujte na svůj počítač a umístěte ke svým GIS datům. Rozmyslete si umístění, protože jej dál už nebudete moci přesouvat.
2.	Otevřete soubor. Souboru chybí zdrojová data. Zdrojová data nahradíte svými daty ve formátu SHP. 
3.	Za tímto účelem se vám otevře automaticky dialogové okno. Pro první řádek (budovy) vyhledejte vrstvu budovy.shp v datech, která jste získali z ČÚZK. 
4.	Poté označte zbývající vrstvy a klikněte na auto-find. Cesty k souborům se přepíšou u všech vrstev. 
5.	Klikněte na Apply Changes a počkejte na otevření souboru. Nyní máte základní symboly a značky načtené.

<iframe width="560" height="315" src="https://www.youtube.com/embed/bdtjLHAbOCg" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Značky a symboly můžete samozřejmě měnit tak, aby vyhovovali vašim účelům. Dbejte ale na výslednou čitelnost mapy.   
V případě, že nemáte data ve formátu shp, ale dgn, doporučuji, objednat data znovu ve správném formátu.

Poznámka: Pro ZABAGED – data pro základní mapu 1:10000, jsou k dispozici značky a symboly také v [kartografické vizualizaci](https://geoportal.cuzk.cz/Dokumenty/Kartograficke_vizualizace_ArcGIS_QGIS.zip) od ČÚZK. 






